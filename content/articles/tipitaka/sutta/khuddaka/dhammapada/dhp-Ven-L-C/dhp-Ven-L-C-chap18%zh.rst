========================================================================
第十八：垢穢品（法句經, Dhammapada, MALA-VAGGO, 了參 法師 譯, 文言文版）
========================================================================

:date: 2016-04-05 17:30
:modified: 2021-02-24
:tags: 垢穢品, 法句經, Dhammapada, 了參法師, 文言文版, 法集要頌經, 法句譬喻經, 出曜經, Dhp., DHP 
:category: 巴利三藏小部
:summary: 第十八：垢穢品（法句經, Dhammapada, MALA-VAGGO, 了參 法師 譯, 文言文版）

~~~~~~~~~~~~~~~~~~~~~~~~~~~~~~~~~~

- `《法句經》目錄 <{filename}dhp-Ven-L-C%zh.rst>`__ , 了參 法師 譯, 文言文版

~~~~~~~~~~~~~~~~~~~~~~~~~~~~~~~~~~

.. _MALA:

垢穢品　MALAVAGGO
------------------

| 二三五　汝今已似枯燋葉，閻魔使者近身邊。汝已佇立死門前，旅途汝亦無資糧。
| 二三六　汝宜自造安全洲。迅速精勤為智者。拂除塵垢無煩惱，得達諸天之聖境 [LChnFn18-01]_ 。
| 
| 二三七　汝今壽命行已終。汝已移步近閻魔。道中既無停息處，旅途汝亦無資糧。
| 二三八　汝宜自造安全洲。迅速精勤為智者。拂除塵垢無煩惱，不復重來生與老。
| 

二三九　剎那剎那間，智者分分除，漸拂自垢穢，如冶工鍛金。

二四０　如鐵自生鏽，生已自腐蝕，犯罪者亦爾，自業導惡趣。

二四一　不誦經典穢，不勤為家穢。懶惰為色穢 [LChnFn18-02]_ ，放逸護衛穢。 　

二四二　邪行婦人穢，吝嗇施者穢。此界及他界，惡去實為穢。

二四三　此等諸垢中，無明垢為最，汝當除此垢，成無垢比丘！

二四四　生活無慚愧，鹵莽如烏鴉，詆毀（於他人），大膽自誇張，傲慢邪惡者，其人生活易。

二四五　生活於慚愧，常求於清淨，不著欲謙遜，住清淨生活，（富於）識見者，其人生活難。

二四六　 [LChnFn18-03]_ 若人於世界，殺生說妄語，取人所不與，犯於別人妻。

二四七　及耽湎飲酒，行為如是者，即於此世界，毀掘自（善）根。

二四八　如是汝應知：不制則為惡；莫貪與非法，自陷於水苦。

二四九　 [LChnFn18-04]_ 若信樂故施。心嫉他得食，彼於晝或夜，不得入三昧。

二五０　若斬斷此（心），拔根及除滅，則於晝或夜，彼得入三昧。

二五一　無火等於貪欲，無執著如瞋恚，無網等於愚癡，無河流如愛欲。

二五二　易見他人過，自見則為難。揚惡如颺糠，已過則覆匿，如彼狡博者，隱匿其格利 [LChnFn18-05]_ 。

.. _gatha253:

二五三　 **若見他人過，心常易忿者，增長於煩惱；去斷惑遠矣。** 

二五四　虛空無道跡，外道無沙門 [LChnFn18-06]_ 。眾生喜虛妄 [LChnFn18-07]_ ，如來無虛妄。

二五五　虛空無道跡，外道無沙門。（五）蘊無常住，諸佛無動亂。

**垢穢品第十八竟〔Malavaggo A.t.thaarasamo〕**

~~~~~~~~~~~~~~~~

注釋：
------

.. [LChnFn18-01] 〔註18-01〕  「諸天之聖境」指五淨居天（Panca suddhavasa bhumi）－－ 無煩（Aviha），無熱（Atappa），善現（Sudassa），善見（Sudassi），色究竟（Akanittha）－－為阿那含果聖者所生之處。

.. [LChnFn18-02] 〔註18-02〕  懶於整理為身體住處之穢。

.. [LChnFn18-03] 〔註18-03〕  下二頌連貫。

.. [LChnFn18-04] 〔註18-04〕  下二頌連貫。

.. [LChnFn18-05] 〔註18-05〕  「格利」（Kali）是一種不利的骰子。

.. [LChnFn18-06] 〔註18-06〕  「沙門」（Samano）這裏是指覺悟四果道者。

.. [LChnFn18-07] 〔註18-07〕  原文 Papanca有虛妄、障礙等意，這裡特別指愛（Tanha），見（Ditthi），慢（Mano）而言。

~~~~~~~~~~~~~~~~~~~~~~~~~~~~~~~~

校註：
------

.. [NandFn18-01] 〔校註18-001〕 研讀; c.f. 第四品（偈頌 五０： `gatha50 <dhp-Ven-L-C-chap04%zh.rst#gatha050>`__ ）.

~~~~~~~~~~~~~~~~~~~~~~~~~~~~~~~~~~

- `法句經 首頁 <{filename}../dhp%zh.rst>`__

- `Tipiṭaka 南傳大藏經; 巴利大藏經 <{filename}/articles/tipitaka/tipitaka%zh.rst>`__

..
  2021-02-24 rev. correct typo
  05-17 15:00
  2016-04-05 17:30